<p>Gıda ürünleri için özgür ve açık veritabanı <a href="https://fr.openfoodfacts.org">Open Food Facts</a> üzerinde çalışmaya başlayalı 6 ay oldu. Siteyi Haziranda insanların kullanımına açmayı planlıyorduk, fakat geçen hafta Jamie Oliver Vakfı tarafından bu Cumartesi, 19 Mayıs 2012, organize edilecek <a href="https://foodrevolutionday.com/">Gıda Devrimi Günü</a>'nün varlığından haberdar olduk. <a href="https://foodrevolutionday.com/about-the-day.html">Gıda Devrimi Günü'nün hedefleri ve araçları</a> Open Food Facts'inkilerle o kadar benzer ki bu gıda devrimi gününe denk getirmek için açılış tarihini ileri almaya karar verdik.</p>
<a href="https://foodrevolutionday.com/"><img title="" alt="" src="https://foodrevolutionday.com/assets/common/img/img-badge-728x90.png" style="border:0px solid"></a>  <blockquote><em> Gıda Devrimi Günü, bilgilerini geliştirmek ve dünyanın gıda sorunlarına dikkat çekmek için yemeği seven insanların bir şansıdır.  Dünyanın her yerinde, insanlar bir fark yaratmak için birlikte çalışacaklar. [..]  İnsanların beslenme alışkanlıklarındaki değişime ilham vermek ve herkes için daha iyi gıda ve eğitim misyonunu desteklemek istiyoruz. </em> </blockquote>
<p>Open Food Facts tam olarak budur:</p>
<ul>
    <li>gıda ürünleri hakkında özgür ve açık bir veritabanı oluşturmak için bilgilerini, yeteneklerini ve kaynaklarını paylaşan gıda ile ilgilenen insanları bir araya getiren işbirliğine dayalı bir proje.</li>
    <li>dünyanın dört bir yanından insanları bir fark yaratmak için bir araya getirecek bir vatandaş projesi.</li>
    <li>insanların yeme alışkanlıklarını değiştirmelerine yardımcı olmayı, üreticileri daha iyi ürünler sunmaya teşvik etmeyi ve gıda konusunda eğitim ve araştırmalara katılmayı amaçlayan bir proje.</li>
</ul>
<h2>Dünyanın dört bir yanından gıda ürünleri veritabanı</h2>
<p>Gıda etiketleri ve ambalajları hakkında gittikçe daha fazla bilgi mevcut olmaktadır: doğadan, miktar veya kökene kadar, içindekiler listesi artık bir dizi alerjen listesi ve sürekli büyüyen bir "Besin Değerleri" tablosu ile tamamlanmaktadır. Etiketler (Kırmızı Etiket, Organik, Adil Ticaret vb.) dahil edilmiştir. Ve karbon ayak izi gibi diğer göstergeleri görmekteyiz.</p>
<p>Ama alışveriş yaparken, kim paketleri çevirmeye, etiketleri okuyup bilgileri karşılaştırmaya zaman harcıyor? 2000 gıda katkı maddesinin listesini gerçekten kim biliyor (katkı maddesinin ismi yerine, örneğin sitrik asit için üreticiler genellikle E330 gibi bir kod eklemektedir)? Ve hangi katkı maddelerinin sınırlandırılacağını veya kaçınılacağını kim biliyor?</p>
<p>Open Food Facts, bugün onbinlerce paketin üzerine dağılmış olan tüm bu bilgileri kolayca aranabilir ve karşılaştırılabilir şekilde bir araya getirmeyi amaçlamaktadır.</p>
<h2>Birçok fayda sağlayan bir veritabanı</h2>
<h3>Daha iyi seçimler yapmanıza yardımcı olmaktadır</h3>
<ul>
    <li>etiketleri deşifre ederek</li>
    <li>ürünleri karşılaştırarak ve daha sağlıklı alternatifler bularak</li>
    <li>kaçınmak istediğiniz belirli maddeleri (yağ, tuz, katkı maddeleri, alerjenler vb.) içermeyen (ya da daha az içeren) ürünleri bularak.</li>
</ul>
<h3>Sektörü daha sağlıklı ürünler sunmaya teşvik etmektedir</h3>
<ul>
    <li>ürünleri puanlayarak ve beslenme bileşimiyle ilgili kıyaslamalar yayımlayarak</li>
    <li>"kategorideki diğer ürünlere kıyasla %25 daha az şeker / tuz / yağ" gibi iddiaları doğrulayarak</li>
</ul>
<h3>Araştırmaya yardımcı olmaktadır</h3>
<ul>
    <li>Araştırmacılar, verileri diğer çalışmalarla çapraz referanslandırarak, ilişkiler kurmaya ve belirli bileşenleri belirli hastalıklarla bağlantılamaya çalışabilmektedir.</li>
    <li>örneğin, bir ülkede pazarlanan ürünlerin ortalama bileşimi diğer ülkelerinkilerle karşılaştırılabilir.</li>
</ul>
<h2>Özgür ve açık bir veritabanı</h2>
<p>Bazılarınız, benzer bir ürün veritabanına sahip diğer sitelere, hizmetlere veya yazılımlara aşina olabilirsiniz. Peki neden yeni bir tane inşa edelim?</p>
<p>Bu web sitelerinin veya hizmetlerin neredeyse tümü, verilerinin serbestçe çoğaltılmasına ve yeniden kullanılmasına izin vermemektedir. Bunların kullanım şartları genellikle kişisel olmayan kullanımı ve verilerin bir kısmının veya tamamının çıkartılmasını açıkça yasaklamaktadır. Kamuya açık veya yarı açık olsalar bile, bu hizmetleri yayınlayan çoğu organizasyon ve şirket veritabanlarını bir rekabet avantajı sağlamak veya ondan para kazanmak amacıyla paylaşılmaması gereken bir savaş sandığı olarak kıskanç bir şekilde korumaktadırlar</p>
<p>Gıda ürünleri bilgilerinin bir kasada tutulamayacak kadar faydalı olduğunu düşünüyoruz, bu yüzden tam tersini yapmaya karar verdik: Gıda ürünleri veritabanımızın, ticari amaçlar dahil, tüm amaçlar ve herkes tarafından özgürce çoğaltılmasına ve yeniden kullanılmasına izin vermekle kalmıyor, aynı zamanda bunu teşvik ediyoruz.</p>
<p>Önceki paragraf bu verilerin çeşitli faydalarından bahsetti, ancak bunlar sadece bizim hayal ettiklerimiz. Verileri herkese açık hale getirerek, bu veri için bizim asla düşünemeyeceğimiz kullanımlar ve uygulamalar hayal etmeyi dünyanın dört bir yanından beyinlere bırakmış oluyoruz!</p>
<p>Verilerin yeniden kullanımı için sadece iki koşul bulunmaktadır: kökene atıfta bulunma (verinin Open Food Facts'ten geldiğini belirtin) ve aynı koşullarda paylaşma (bir türev çalışma oluşturursanız, onun çoğaltılmasına ve yeniden kullanımına izin vermelisiniz).</p>
<p>Wikipedia ansiklopedisi ve <a href="https://openstreetmap.fr/">OpenStreetMap</a> gibi diğer işbirliğine dayalı projelerle aynı çalışma prensibine sahiptir: yapılan katkılar gönüllülük esaslı ve ücret karşılığı değildir, ve ortaya çıkarılan iş özgürce çoğaltılabilir ve yeniden kullanılabilir.</p>
<h2>Herkesin katılmaya davet edildiği bir proje</h2>
<p><i>Açık veri</i> hakkında konuştuğumuzda, sıklıkla ilk olarak hükümetler ve büyük şirketlerin halihazırda sahip olduğu verilerin yayınlanmasını düşünmekteyiz. Fransız hükümeti, yönetimlerin verilerini <a href="https://www.data.gouv.fr/">data.gouv.fr</a> adresinde açık hale getirmeye başlamıştır.</p>
<p>Mevcut kamuya açık verilerin yayınlanması iyidir, ancak sorunu diğer taraftan da ele alabilir ve ilgilenen kişilere verileri kendilerinin toplamalarını önerebiliriz.</p>
<p>Buna <a href="https://fr.wikipedia.org/wiki/Crowdsourcing">kitle kaynak kullanımı</a> ("açık katkıda bulunulanlar" olarak çevrilebilecek bir terim) denmektedir: çok sayıda insan normalde yıllar, on yıllar, hatta yüz yıllar alacak, müthiş şeyler meydana getirmeyi mümkün kılmak için yaratıcılıklarını, teknik bilgilerini, zamanlarını ve gayretlerini bir araya getirmektedir. yaratıcılıklarını, teknik bilgilerini, zamanlarını ve gayretlerini bir araya getirmektedir. Çok güzel bir örneği Wikipedia ansiklopedisidir. Daha az bilinen başka bir örneği, özgür ve serbestçe yeniden kullanılabilir, dünyanın ayrıntılı bir haritasını oluşturmayı amaçlayan OpenStreetMap'tir.</p>
<p>Open Street Maps'i oluşturma fikri ilk aklıma geldiğinde, bana sıklıkla bunun devasa bir iş olduğu söylendi. Ben ise daha titiz bir iş gibi görmekteyim. Bir karınca işi. Birçok karıncanın katılımıyla.</p>
<p>Projenin başarısı için tüm unsurlar gerçekten bir araya getirildi:</p>
<ul>
    <li>Gıda bilgisi mevcut, ambalaj üzerinde bulunmaktadır.</li>
    <li>Bunları toplayacak teknolojilere kolayca erişilebilmektedir: mobil telefonlar gün geçtikçe daha kaliteli kameralarla ve İnternet erişimiyle donatılmakta, ve temel sistem verileri, OCR vb. lerinin mükemmel özgür ve açık kaynak versiyonları bulunmaktadır.</li>
    <li>Giderek daha fazla insan ne yedikleri ve yiyeceklerle ilgili problemler ile ilgilenmektedir.</li>
</ul>
<p>Bilgi, araçlar ve insanlar: tüm malzemelere sahibiz! Açılışın Gıda Devrimi Günü'ne alınmasına karar verildiğinde, ilk katkıda bulunan kişiler büyük bir çaba harcadılar ve bir haftadan kısa bir süre içinde referans verilen ürün sayısı bugün 700 ürüne ulaşarak neredeyse iki katına çıktı.</p>
<p>Tabii ki, dünyada 700'den fazla gıda ürünü var, ancak dünyada kesinlikle gıdadan çok daha fazla gıda bilincine sahip insan bulunmaktadır.</p>
<p>Sizi bize katılmaya davet ediyoruz: siteye kayıt olmak ve ilk ürünü eklemek sadece birkaç dakika sürmektedir.</p>
<p>Sadece ürünleri değil, siteyi iyileştirmek ya da veriler için uygulamalar hayal etmek için coşkunuzu ve fikirlerinizi de getirebilirsiniz. Örneğin, <a href="https://openfoodfactsfr.uservoice.com/">Düşünce Forumu</a>nda yorumlarınızı, fikirlerinizi ve önerilerinizi bize gönderebilir ya da contact@openfoodfacts.org e-posta adresi üzerinden bizimle iletişime geçebilirsiniz</p>
<p>Eğer projeyle ilgileniyorsanız bizi ayrıca Facebook: <a href="https://www.facebook.com/openfoodfacts.fr">Open Food Facts Fransızca</a>, <a href="https://www.facebook.com/openfoodfacts">Open Food Facts (Uluslararası Versiyon)</a> ve Twitter: <a href="https://twitter.com/openfoodfactsfr">@OpenFoodFactsFr</a> (Fransızca), <a href="https://twitter.com/openfoodfacts">@OpenFoodFacts</a> (İngilizce) üzerinden de takip edebilirsiniz.</p>
<p>Uluslararası versiyonlar geliştirilme aşamasındadır ve <a href="https://openfoodfacts.org">openfoodfacts.org</a> adresinde bulunabilir. Tercüme için bize yardım etmek isterseniz, memnun oluruz!</p>
<p>Web sitesinin açılışını ileri bir tarihe aldığımız ve üç haftada yapmayı planladıklarımızı bir haftada yaptığımız için, mutlaka birçok kusur olacaktır. Umarız bunun için bize kızmazsınız ve düzeltmemiz için bize bildirirsiniz.<br>
<br>
Projeyi mümkün kılan <a href="https://fr.openfoodfacts.org/qui-sommes-nous">ilk katkıda bulunanlara kocaman teşekkürler</a>!</p>
<p>Teşekkürler ve Mutlu Gıda Devrimi Günleri!<br>
 </p>
<p style="text-align:center"><a href="https://fr.openfoodfacts.org"><img title="Open Food Facts" alt="Open Food Facts" width="356" height="282" src="https://blog.openfoodfacts.org/wp-content/uploads/2022/05/openfoodfacts_logo_fr_356.png"><br>
</a></p>
