<div>У 2015 році Open Food Facts стали першими, хто розрахував і показав Показник харчової цінності для всіх харчових продуктів. Сьогодні ми пишаємося тим, що є частиною колективу відданих своїй справі людей, які запускають Екопоказник, шкалу від A до E для оцінки впливу продуктів харчування на навколишнє середовище
  <b>
    <a href="https://world.openfoodfacts.org/eco-score-the-environmental-impact-of-food-products">
      <img src="https://blog.openfoodfacts.org/wp-content/uploads/2022/05/ecoscore_openfoodfacts_2000x1000.png" alt="Екопоказник на Open Food Facts" width="600" height="300">
    </a>
  </b>
  <a href="https://en.openfoodfacts.org/eco-score-the-environmental-impact-of-food-products"><img src="https://blog.openfoodfacts.org/wp-content/uploads/2022/05/ecoscore_environmental_impact.png" alt="Eco-Score" width="600" height="108"></a>
Екопоказник є продовженням розрахунку вуглецевого сліду харчових продуктів (доступний у додатку Open Food Facts з 2018 року, що стало можливим, зокрема, завдяки роботі волонтерів програми Data for Good). Щоб дізнатися екорейтинг продукту, просто відскануйте його за допомогою додатку Open Food Facts для Android або iPhone. <img src="https://blog.openfoodfacts.org/wp-content/uploads/2022/05/ecoscore_app_openfoodfacts_hand_t.jpg" alt="Додаток Open Food Facts - Eco-Score" width="534" height="599 "> Екопоказник також відображається на сайті Open Food Facts, що дозволяє дуже легко порівнювати екорейтинг продуктів, класифікувати продукти відповідно до їхнього екологічного показника та бачити розподіл екопоказника для категорії продуктів, бренду або етикетки. <img src="https://blog.openfoodfacts.org/wp-content/uploads/2022/05/ecoscore_products_t.png" alt="Eco-Score для продуктів" width="599" height="407"> Показник Eco-Score розраховується на основі аналізу життєвого циклу (LCA) з екологічної бази даних Agribalyse від ADEME та INRAE для 2 500 категорій продуктів. Цей розрахунок модулюється для кожного продукту відносно їх лейблів (органічна їжа, знаки якості та інші), інградієнтів, походження, а також матеріалів, використаних для їхнього пакування.

<h3><b>Проблема клімату, яка вимагає спільного вирішеня всіма громадянами та зацікавленими сторанами</b></h3>

Eco-Score підтримується колективом з 8 відданих цифрових і продуктових учасників: 
<img src="https://blog.openfoodfacts.org/wp-content/uploads/2022/05/ecoscore_acteurs_t.png" alt="Власники Eco-Score" width="599" height="41 ">
Ми сподіваємося, що Eco-Score буде прийнято все більшою кількістю учасників, і що, як і Nutri-Score, він незабаром з'явиться на пакуванні продуктів. Open Food Facts робить розрахунок Екопоказника доступним сьогодні для більш ніж 100 додатків і сервісів, які використовують нашу базу даних. 
Розрахунок Екопоказника став можливим завдяки десяткам тисяч дописувачів Open Food Facts, які додають фотографії та структурують інформацію про продукти харчування. Для точного підрахунку Екопоказника дійсно необхідно мати детальну інформацію про походження інгредієнтів та матеріали упаковки. Особлива подяка всім небайдужим громадянам, які беруть участь у нашій великій спільній інвентаризації упаковки харчових продуктів! Ми також закликаємо виробників надсилати нам інформацію, яку вони вже мають, безпосередньо через нашу безкоштовну платформу для виробників, щоб забезпечити більш точний розрахунок екологічного показника. Ця платформа також дозволить їм отримати всі деталі розрахунку Eco-Score абсолютно усіх їхніх продуктів. Сьогодні ми підрахували на Open Food Facts екологічний показник більш ніж 240 000 продуктів, що продаються у Франції. Завдяки співпраці всіх учасників харчової галузі, громадян, виробників та науковців, ми зможемо вдосконалити систему Екопоказника та збирати все більш точні дані для все більшої кількості продуктів. 
Це зробить Екопоказник корисним інструментом як для споживачів, щоб вони могли робити більш усвідомлений вибір, так і для виробників, щоб вони могли зменшити вплив своєї продукції на навколишнє середовище.</b>
    <i>Розрахунок Екопоказника та платформа для виробників стали можливими завдяки підтримці Фонду AFNIC та організації Public Health France.</i>
<br>
<img src="https://blog.openfoodfacts.org/wp-content/uploads/2022/05/ecoscore_openfoodfacts_2000x1000.800.png" alt="Запуск Eco-Score, екологічного рейтингу харчових продуктів">

</div>
