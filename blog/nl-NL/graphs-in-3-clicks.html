	
  <b>Een afbeelding zegt dan 1000 woorden!
  </b> Je kan nu eenvoudig grafieken maken op basis van <a href="https://world.openfoodfacts.org">Open Food Facts</a>-gegevens voor producten naar keuze.
  <br>
  <br>
  Het begint met  de knop <a href="https://world.openfoodfacts.org/cgi/search.pl">Geavanceerd zoeken en Diagrammen</a> (in de rechterbovenhoek). Maak eerst een selectie van de gewenste producten (naam, categorieën, labels, merken en voedingssamenstelling etc.) en selecteer voor de resultaten in grafische vorm.
  <br>
  <br>
  De producten worden getoond langs twee door jou gekozen dimensies. Bijvoorbeeld het aantal voedingsstoffen of het aantal additieven.
  <br>
  <br>
  In de grafiek hieronder staan de frisdranken, die we tijdens <a href="https://world.openfoodfacts.org/operation-sodas">Operatie Frisdranken</a> verzameld hebben. In de ene dimensie staat het suiker gehalte en in de andere dimensie het aantal additieven:
  <br>
  <br>
  <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sugars%20and%20additives%20in%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">
    <img title="Suikers en additieven in frisdrank" src="https://fr.blog.openfoodfacts.org/images/sucres_et_additifs_dans_les_sodas.png" alt="Suikers en additieven in frisdrank" width="634" height="403" vspace="10" style="border:1px solid;">
  </a>
  <br>
  <br>
  Als je een grafiek maakt, heb je ook een <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sucres%20et%20additifs%20dans%20les%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">link</a> naar de grafiek, die je bijvoorbeeld kunt delen op sociale media, twitter, etc.
  <br>
  <br>
  De grafiek op de site is dynamisch: door met de muis over elk punt te zweven, zie je het bijbehorende product met een link naar de volledige productpagina.
  <br>
  <br>
  Afhankelijk van de producten die u gekozen hebt, kan je voor de meest relevante dimensies kiezen, bijvoorbeeld het zout- en vetgehalte voor vleeswaren, koolhydraten en vetten voor ontbijtgranen, … 
  <br>
  <br>
  <b>Nog meer grafische mogelijkheden
    <br>
  </b>
  <br>
  Deze "Puntenwolk" -grafiek is het eerste type grafiek dat direct op Open Food Facts kan worden gemaakt. Je kunt natuurlijk nog veel meer maken door gegevens te downloaden en te analyseren met software zoals Open Office, Google Refine of Excel. Het maken van eenvoudige afbeeldingen op Open Food Facts, is te maken in 2 stappen. En dat is veel minder werk dan het eerst downloaden en bewerken in een aparte applicatie. De Open Food Facts gegevens zijn zo nog toegankelijker voor iedereen.
  <br>
  <br>
  Het ontwikkelen van grafische mogelijkheden op Open Food Facts heeft nog een ander voordeel: we kunnen ons specifieke functies voorstellen die aangepast zijn aan levensmidelen. Denk bijvoorbeeld aan een grafiek om de kleurstoffen die in producten worden gebruikt, te visualiseren als een "cirkeldiagram", waarbij de kleur van elke plak voor elke combinatie van kleurstoffen wordt berekend. Voor kazen waarvan de mooie korst is gekleurd met karmijnrode (rood) en annatto (geel), zouden we een mooie oranje plak hebben.
  <br>
  <br>
  <b>En wat zijn jouw ideeën?
    <br>
  </b>
  <br>
  Wat voor soort afbeeldingen zou je willen kunnen maken met de gegevens van Open Food Facts? Het spreekt voor zich dat cirkeldiagrammen hun plaats hebben op Open Food Facts. ;-)
  <br>
  <br>
  Welke andere gegevens zouden interessant zijn om te visualiseren op de assen van de "productwolk"?
  <br>
  <br>
  Als je interessante afbeeldingen maakt, dan kun je deze als commentaar op dit artikel delen. We zijn erg benieuwd hoe grafiekfunctie kan worden gebruikt en nuttig is.
  <br>
  <br>
  Opmerking: voor je een met de gegevens gegenereerde grafiek publiceert, is het een goed idee om de bijbehorende producten op de meest extreme punten te bekijken. Een fout bij het invoeren van gegevens is altijd mogelijk, dus als een waarde erg hoog of heel laag lijkt, is het een goed idee om het nogmaals te controleren.
