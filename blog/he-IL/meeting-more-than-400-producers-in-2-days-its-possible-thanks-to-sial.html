<h1>מפגש עם יותר מ־400 יצרנים תוך יומיים!? כל זה אפשרי בזכות SIAL!</h1>

<p>במשך יותר מ־40 שנה, יריד המסחר <a href="https://www.sialparis.fr/">SIAL</a> - Salon International de l'Alimentation - (שוק המזון הבינלאומי) הוא אחד האירועים הגדולים בעולם עבור כל השחקנים בתעשיית המזון. לאחר העדרות של ארבע שנים בעקבות המגפה, חזר היריד SIAL מ־15 עד 19 באוקטובר 2022 בפארק התערוכות של פריז נורד וילפאנט.&nbsp;</p>
<p>השנה, לראשונה, הוחלט ב־Open Food Facts לבקר ביריד זה כדי ליצור קשר עם יצרני מזון. כל זאת, למרות השביתות בתחבורה הציבורית - אנחנו עד כדי כך חדורי מוטיבציה 💪</p>
<p>על SIAL במספרים:&nbsp;</p>
<ul>
<li>‎240,000 m&sup2;‎ של מתחם תצוגה (מקביל ל־32 מגרשי פוטבול!) פרוס על פני 8 אולמות&nbsp;</li>
<li>7,280 מציגים מ־127 מדינות (מתוכם 90% בינלאומיים)&nbsp;</li>
<li>265,000 אנשי מקצוע ומבקרים</li>
</ul>
<div>
<div>
<h4><strong>אז מדוע מיזם Open Food Facts ביקר ב־SIAL?</strong></h4>
<p>היעד העיקרי שלנו במהלך היומיים האלה היה ליצור קשר עם יצרנים ותעשיינים <strong>בינלאומיים</strong>.</p>
<p>אנו סבורים שהמודעות והפיתוח של מסד נתוני המוצרים הצרפתי Open Food Facts הם ברמה סבירה. כדי להמשיך ולהגביר את ההשפעה שלנו, אנו מחפשים להיפגש עם שחקנים בתעשיית המזון במדינות השכנות לנו: גרמניה, ספרד, איטליה ועל ידי כך לבסס את המוניטין שלנו באירופה בתור מסד נתוני מוצרי המזון העיקרי. </p>
<p>בתערוכה היו לא פחות מ־800 מציגים איטלקים, כך שלא התאכזבנו מהטיול! :-) </p>
</div>
<div>
<figure><img src="https://blog.openfoodfacts.org/wp-content/uploads/2022/10/6-1-1024x564.png" alt="" width="506" height="278" />
<figcaption><em>פילוח מציגים לפי מדינה. מקור: חילוץ רשימת המציגים מתוך <a href="http://sialparis.fr/">sialparis.fr</a></em></figcaption>
</figure>
</div>
<p>במהלך היומיים האלה, התמקדנו חלקית במפגש עם המציגים אבל SIAL זאת גם הזדמנות להאזין לדיונים (שיחות SIAL), כדי להשתתף בסדנאות קולינריות או כדי להיחשף למגמות הקולינריות של 2030 וכן הלאה.</p>
<figure><img src="https://blog.openfoodfacts.org/wp-content/uploads/2022/10/image-1024x326.png" alt="" />
<figcaption><em>דוגמה מהתגליות שלנו בתערוכת המסחר: חלופות בשר ומזרקת רוטב עגבניות. 🍅</em></figcaption>
</figure>
<h4><strong>הנה הלקחים שלנו מהיומיים האלה&nbsp;</strong></h4>
<ul>
<li>היה ייצוג נכבד של יצרנים איטלקיים וספרדיים</li>
<li>יותר ויותר יצרנים שמים את נושאי איכות הסביבה במרכז הפעילות העסקית שלהם (תחליפי בשר, חלב מבוסס דגנים וכו׳)&nbsp;</li>
<li>רוב החברות הצרפתיות מכירות בנו ותומכות במטרות שלנו&nbsp;</li>
<li>המגמה הגואה של יישומוני סריקת מוצרי מזון היא מאוד נקודתית לצרפת. מעט מאוד יצרנים בינלאומים מכירים יישומוני סריקה.</li>
<li>המסר של Open Food Facts מתקבל בברכה על ידי היצרנים. והמכשול היחידי, שנתקלים בו מדי פעם בפעם, אינו קשור לנושא השקיפות לגופו אלא עקב חוסר במשאבים פנימיים. </li>
</ul>
<figure><img src="https://blog.openfoodfacts.org/wp-content/uploads/2022/10/image-2-1024x320.png" alt="" />
<figcaption><em>Open Food Facts בפעולה! :-)</em></figcaption>
</figure>
<p>לקחנו את המשוב הזה אל הדירקטוריון שלנו ואנחנו מודעים לכך שיש לנו תפקיד מרכזי בהקלה על תהליך שיתוף הנתונים.</p>
<p>הצעד הראשון לקראת היעד הוא כתיבת <a href="https://drive.google.com/file/d/19eW3P1s1o95ksAns7k0qFdHqkJbL-Cs2/view?usp=sharing">המדריך המעשי</a> שמאפשרים לאנשי מקצוע להכיר את הפלטפורמה ליצרנים ולייבא נתונים תוך 30 דקות!</p>
<p>מעבר לכך, אנחנו ממשיכים לעבוד על שיפור <a href="https://world.pro.openfoodfacts.org/">הפלטפורמה ליצרנים</a> כדי להפוך אותה לשימושית וידידותית יותר למשתמשים. זה יעודד יצרנים נוספים להיות שקופים יותר.&nbsp;</p>
<p>יצרנים שרוצים לתרום למען מערכת מזון פתוחה יותר, יכולים לכתוב לנו אל <a href="mailto:producers@openfoodfacts.org">producers@openfoodfacts.org</a>.</p>
<p>אם יש לך מעורבות בפעילות ומעניין אותך לגלות את עולם המזון מזווית אחרת והרעיון של שכנוע יצרנים נוספים לשתף את הנתונים שלהם קוסם לך, נא ליצור אתנו קשר <a href="mailto:producers@openfoodfacts.org">producers@openfoodfacts.org</a> או ישירות דרך Slack <a href="https://slack.openfoodfacts.org/">בערוץ ‎#producers</a>.&nbsp;</p>
