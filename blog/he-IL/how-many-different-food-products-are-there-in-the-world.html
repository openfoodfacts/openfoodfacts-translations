כאשר גיליתי את מיזם <a href="https://world-en.openfoodfacts.org">Open Food Facts</a>, חבר שאל אותי כמה מוצרי מזון קיימים בעולם. אין לי את התשובה אבל אפשר להעריך בצורה גסה:<br>
<br>
יש חברות כגון DataMonitor שמציגות את כל השקות המוצרים, למשל עם <a href="https://www.productscan.com/">שירות ניתוח השקת מוצרים</a>. הנתונים מעניינים ללא ספק אבל הגישה אליהם אינה חופשית לרוע המזל.<br>
<br>
משרד החקלאות של ארצות הברית (USDA) הפיץ את המספרים הכלליים לפי שנה בדוח הבא: <a href="https://www.ers.usda.gov/Briefing/FoodMarketingSystem/new_product.htm">מערכות שיווק מזון בארה״ב: השקות מוצרים חדשים</a> .<br>
<br>
<br>
<img title="מוצרי מזון חדשים" alt="מוצרי מזון חדשים" width="350" height="350" src="https://fr.blog.openfoodfacts.org/images/nouveaux_produits_alimentaires.jpg"><br>
<b>בארה״ב יש בערך 20,000 מוצרי מזון חדשים כל שנה. </b>הדוח הזה אולי לא מציין זאת אך כפי הנראה יש כמות דומה של מוצרים שיורדים מהמדפים.<br>
<br>
אנחנו יכולים להכפיל את המקדם הזה כדי להרחיב אותו ללמעלה מ־200 מדינות ברחבי העולם. עם מקדם של 50, נקבל <u>מיליון מוצרי מזון חדשים בעולם כל שנה</u>.<br>
<br>
<br>
הדוח האמריקאי מעניק פילוח לפי קטגוריות: <b>25% מהמוצרים החדשים האלו הם דברי מתיקה, מסטיקים וחטיפים</b>. 20% מהם הם משקאות.<br>
<br>
דוח נוסף מאת <a href="https://crioc.be/">CRIOC</a> (מרכז המחקר והמידע של ארגוני צרכנים בבלגיה), <a href="https://www.ers.usda.gov/Briefing/FoodMarketingSystem/new_product.htm">מוצרי מזון חדשים - ינואר 2007</a> , מבוסס על מדגם של 412 מוצרי מזון בלגיים חדשים. הקטגוריות העיקריות של מוצרים חדשים היו רטבים (15%), חטיפים / מזון חטיפי (13%) ומרקים (11%).  <br>
<br>
יכול להיות מעניין מאוד להשוות את המספרים האלה בין מדינות ולגבש יחס עם שכיחות של תנאים כגון השמנת יתר או סוכרת ומספר המוצרים החדשים בכל קטגוריה.<br>
<br>
<br>
אם ידוע לך על מקורות מידע אחרים כדי לחדד את שערוך מוצרי המזון בעולם, נודה לך מראש אם יש לך אפשרות לשתף זאת עם כולנו בסעיף התגובות.<br>
<br>
אם יש לך הערכות אחרות, עם שיטות חישוב שונות למשל, נשמח לשמוע עליהן ממך.<br>
<br>
<br>
בכל מקרה, ניצבת לפנינו עבודה רבה והסיוע מצדך באיתור מוצרים מכל רחבי העולם עבור <a href="https://world-en.openfoodfacts.org">Open Food Facts</a> מוערכת מאוד!<br>
