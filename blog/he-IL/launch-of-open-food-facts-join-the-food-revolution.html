<p>חלפה למעלה מחצי שנה מאז שהתחלנו לעבוד על <a href="https://fr.openfoodfacts.org">Open Food Facts</a>, מסד נתונים חופשי ופתוח של מוצרי מזון. תכננו להשיק את האתר לציבור ביוני אך גילינו בשבוע שעבר על <a href="https://foodrevolutionday.com/">יום מהפכת המזון</a> שמאורגן על ידי קרן ג׳יימי אוליבר ביום שבת, 19 במאי, 2012. <a href="https://foodrevolutionday.com/about-the-day.html">היעדים והאמצעים של יום מהפכת המזון</a> מאוד דומים לאלו של Open Food Facts עד כדי כך שהחלטנו להקדים את יום ההשקה כדי לחבור ליום זה של מהפכת מזון.</p>
<a href="https://foodrevolutionday.com/"><img title="" alt="" src="https://foodrevolutionday.com/assets/common/img/img-badge-728x90.png" style="border:0px solid"></a>  <blockquote><em> יום מהפכת המזון הוא הזדמנות לאנשים שאוהבים מזון לשתף את הידע והדגשים שלהם בנוגע לבעיות העולמיות בתחום המזון.  בכל רחבי העולם אנשים עובדים יחד כדי לחולל שינוי. [..]  אנו מעוניינים לעורר שינוי בהרגלי התזונה של האנושות ולקדם את המשימה לשיפור המזון והחינוך לכולם. </em> </blockquote>
<p>זה בדיוק הטוואי של Open Food Facts:</p>
<ul>
    <li>מיזם שיתופי שמגבש יחד אנשים שמתעניינים במזון ומשתפים את הידע, הכישרון והמשאבים שלהם כדי ליצור מסד נתונים חופשי ופתוח של מוצרי מזון.</li>
    <li>מיזם אזרחי שיכול לקבץ אנשים מכל העולם כדי לחולל שינוי.</li>
    <li>מיזם שמטרתו לסייע לאנשים לשנות את הרגלי האכילה שלהם, לעודד יצרנים להציע מוצרים טובים יותר ולהשתתף בחינוך ומחקר על מזון.</li>
</ul>
<h2>מסד נתונים של מוצרי מזון מכל רחבי העולם</h2>
<p>יותר ויותר מידע זמין על תוויות ואריזות מזון: החל מטבע ועד לכמות או מקור, רשימות הרכיבים זוכות בדרך כלל להשלמה בצורת רשימת אלרגנים וטבלת „ערכים תזונתיים” שרק הולכת וגדלה. תוויות (תווית אדומה, אורגני, סחר הוגן) נכללות. ואני רואים חיוויים אחרים כגון טביעת הרגל הפחמנית.</p>
<p>אך בזמן הקניות, למי יש זמן להפוך את האריזות, לקרוא את התוויות ולהשוות את המידע? מי מכיר בעל פה את רשימת 2000 תוספי המזון (במקום שם התוסף, יצרנים בדרך כלל מסמנים בקוד כגון E330 לחומצת הדרים למשל)? ומי יודע אילו תוספים להגביל או להימנע מהם?</p>
<p>המטרה של Open Food Facts היא לאחד את כל המידע הזה שמפוזר היום על למעלה מעשרות אלפי אריזות כדי שניתן יהיה לחפש ולהשוות אותו בקלות.</p>
<h2>מסד נתונים עם מגוון כלים</h2>
<h3>מסייע לך להחליט בצורה טובה יותר</h3>
<ul>
    <li>על ידי פענוח התוויות</li>
    <li>על ידי השוואת מוצרי מזון ואיתור חלופות בריאות יותר</li>
    <li>על ידי איתור מוצרים שלא מכילים (או מכילים פחות) חומרים מסוימים שמהם עדיף לנו להימנע: שומנים, מלחים, תוספים, אלרגנים וכו׳</li>
</ul>
<h3>עידוד התעשייה להציע מוצרים בריאים יותר</h3>
<ul>
    <li>דירוג מוצרים ופרסום השוואות הרכבים תזונתיים</li>
    <li>אימות טענות כגון „25% פחות סוכר / מלח / שומן בהשוואה למוצרים אחרים בקטגוריה”</li>
</ul>
<h3>סיוע למחקר</h3>
<ul>
    <li>על ידי הצלבת נתונים עם מחקרים אחרים, חוקרים יכולים לנסות לגבש קשרים ולנסות לקשר רכיבים מסוימים למחלות מסוימות.</li>
    <li>למשל, ניתן להשוות את ההרכב הממוצע של מוצרים שמשווקים במדינה אחת לאלו של מדינה אחרת.</li>
</ul>
<h2>מסד נתונים חופשי ופתוח</h2>
<p>חלקכם אולי מכירים אתרים, שירותים או תכניות אחרות שמציעות מסד נתונים דומה. אז למה לבנות אחד חדש?</p>
<p>כמעט כל האתרים או השירותים האלו לא מרשים להפיק מחדש ולגזור את הנתונים שלהם. תנאי השימוש שלהם בדרך כלל אוסרים על שימוש שאינו למטרות אישיות לרבות חילוץ כלשהו של חלק או של כל הנתונים. אפילו אם הם ציבוריים או ציבוריים למחצה, רוב הארגונים והחברות שמפרסמים את השירותים האלו מגנים בחירוף נפש על מסדי הנתונים האלו כמו תיבת אוצר במלחמה שאסור לשתף כדי לשמור על יתרון תחרותי או לייצר מהם כסף</p>
<p>אנו רואים במידע על מזון כמשהו חיוני מכדי לשמור אותו בצורה בטוחה, לכן החלטנו לעשות בדיוק ההפך: לא רק שנרשה אלא גם נעודד להעתיק ולגזור את מסד נתוני מוצרי המזון שלנו, חופשי לרשות הכלל ולכל מטרה, לרבות מטרות מסחריות.</p>
<p>הפסקה הקודמת דנה במגוון שימושים שיש לנתונים האלו אך אלו רק השימושים שאנחנו הצלחנו לחשוב עליהם. הנגשת הנתונים לציבור מאפשר למוחות בכל רחבי העולם לדמיין כל מיני שימושים ויישומים סביב הנתונים האלה שכנראה לא היינו מצליחים לחשוב עליהם בעצמנו!</p>
<p>שני התנאים היחידים לגזירת הנתונים הם ייחוס השייכות (לציין שהנתונים מגיעים מ־Open Food Facts) ושיתוף באותם התנאים (אם יצרת עבודה נגזרת, עליך לאפשר להפיק אותה מחדש ולגזור ממנה).</p>
<p>זה אותו עקרון הפעולה כמו באנציקלופדיית ויקיפדיה או מיזמים שיתופיים נוספים כגון <a href="https://openstreetmap.fr/">OpenStreetMap</a>: התורמים עושים זאת בהתנדבות וללא תשלום ועבודתם המשותפת ניתנת להפקה מחדש ולגזירה באופן חופשי.</p>
<h2>מיזם בו כולם מוזמנים להשתתף</h2>
<p>כשאנחנו מדברים על <i>נתונים פתוחים</i>, בדרך כלל אנו חושבים קודם כל על הפצת נתונים שקיימים אצל ממשלות ואצל חברות גדולות. ממשלת צרפת התחייבה לפתוח את נתוני הממשל דרך הפורטל <a href="https://www.data.gouv.fr/">data.gouv.fr.</a></p>
<p>שחרור הנתונים הציבוריים הקיימים הוא טוב אך אנחנו יכולים גם לגשת לבעיה מצדה השני ולהציע למתעניינים לאסוף את הנתונים בעצמם.</p>
<p>זה נקרא <a href="https://fr.wikipedia.org/wiki/Crowdsourcing">מיקור המונים</a> (ביטוי שניתן לתרגם בתור „תרומות פתוחות”): מאגר גדול של אנשים שמשקיעים את היצירתיות, הטכניקות, הזמן והמאמצים כדי להקים לחיים רעיונות גדולים. מה שבכל צורה אחרת עלול לדרוש שנים ואפילו עשורים או מאות שנים. דוגמה טובה לכך היא האנציקלופדיה ויקיפדיה. מיזם נוסף פחות מוכר הוא OpenStreetMap, שמטרתו היא ליצור את מפת העולם באופן חופשי, מפורט וניתן לגזירה.</p>
<p>כשהתחבטתי לראשונה ברעיון של יצירת Open Street Maps לרוב נאמר לי שמדובר בכמות עצומה של עבודה. זאת נראית יותר כמו עבודה דקדקנית. ועבודת נמלים. מהרבה נמלים.</p>
<p>כל רכיבי הצלחת המיזם אכן נאספים כל העת:</p>
<ul>
    <li>פרטי מוצרי המזון זמינים, הם מופיעים על האריזה.</li>
    <li>הטכנולוגיות לאסוף אותם בקלות היא נגישה: טלפונים חכמים מצוידים לאטם יותר ויותר במצלמות איכותיות ובגישה לאינטרנט וישנן גרסאות בקוד פתוח של מערכות מסדי נתונים, סריקה אופטית לטקסט וכו׳.</li>
    <li>עוד ועוד אנשים מעוניינים במה שהם אוכלים ובבעיות עם אוכל.</li>
</ul>
<p>מידע, כלים ואנשים: יש לנו את כל הרכיבים! כאשר הוחלט לקדם את ההשקה ליום מהפכת המזון התורמים הראשונים עשו את כל המאמצנים ותוך פחות משבוע, מספר המוצרים המוזכרים הכפיל את עצמו ל־700 עד ליום זה.</p>
<p>כמובן, ישנם למעלה מ־700 מוצרי מזון בעולם אך ללא ספק יש הרבה יותר אנשים עם מודעות למזון ברחבי העולם מאשר מוצרי מזון.</p>
<p>מזמינים אותך להצטרף אלינו: הרשמה והוספה של המוצר הראשון שלך לאתר אמורים לארוך מספר דקות.</p>
<p>יותר מאשר מוצרים, ניתן להביא את ההתהלבות והרעיונות שלך לשיפור האתר או לדמיין אילו יישומים אפשר לבנות על גבי הנתונים. למשל, ניתן לשלוח לנו את ההערות, הרעיונות וההצעות שלך אל <a href="https://openfoodfactsfr.uservoice.com/">פורום הרעיונות</a> או ליצור אתנו קשר בדוא״ל: contact@openfoodfacts.org</p>
<p>אם המיזם מעניין אותך, ניתן לעקוב אחרינו בפייסבוק: <a href="https://www.facebook.com/openfoodfacts.fr">Open Food Facts בצרתית</a> , <a href="https://www.facebook.com/openfoodfacts">Open Food Facts (גרסה בינלאומית)</a> ובטוויטר: <a href="https://twitter.com/openfoodfactsfr">@OpenFoodFactsFr</a> (בצרפתית), <a href="https://twitter.com/openfoodfacts">@OpenFoodFacts</a> (באנגלית).</p>
<p>גרסאות בינלאומיות נמצאות כרגע בתהליכי פיתוח והן זמינות דרך <a href="https://openfoodfacts.org">openfoodfacts.org</a> . אם מעניין אותך לעזור בתרגום, נשמח לשתף אותך!</p>
<p>הקדמת הקמת האתר וקיצור משימות של שלושה שבועות לכדי שבוע אחד ודאי הובילו לפגמים כלשהם. מקווים שלא יתפתח אצלך כעס בעקבות כך ושיתחשק לך לדווח לנו כדי שנתקן.<br>
<br>
<a href="https://fr.openfoodfacts.org/qui-sommes-nous">תודה ענקית לתורמים החלוציים</a> שהפכו את המיזם הזה למציאות!</p>
<p>תודה לכולם ויום מהפכת מזון שמח!<br>
 </p>
<p style="text-align:center"><a href="https://fr.openfoodfacts.org"><img title="Open Food Facts" alt="Open Food Facts" width="356" height="282" src="https://fr.blog.openfoodfacts.org/images/openfoodfacts_logo_fr_356.png"><br>
</a></p>
