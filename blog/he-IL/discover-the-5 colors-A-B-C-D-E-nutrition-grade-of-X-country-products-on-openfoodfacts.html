<img title="סימון תזונתי ב־5 צבעים" width="700" height="452" src="https://fr.blog.openfoodfacts.org/images/note_nutritionnelle_5_couleurs_note_energie_frigo_700x452.png" alt="סימון תזונתי ב־5 צבעים"><br>
דירוג האנרגיה הוא חשוב לצורך החלטה על רכישת מקרר. הציון התזונתי עשוי להיות בקרוב גם על אוכל.<br>
<br>
<img title="סימון תזונתי ב־5 צבעים - 5C PNNS (פרופסור הרכברג) לכל 10,000 מוצרי מזון" width="695" height="532" alt="סימון תזונתי ב־5 צבעים - 5C PNNS (פרופסור הרכברג) לכל 10,000 מוצרי מזון" src="https://fr.blog.openfoodfacts.org/images/notes_5_couleurs_5c_pour_10000_produits_alimentaires.png"><br>
<br>
פישוט תוויות המזון על האריזה כדי לסייע לצרכנים לבחור מזון בריא יותר היא המטרה של מערכת הצבעים שהוצעה על ידי פרופסור סרז׳ הרכברג מהתכנית הלאומית הצרפתית לתזונה ובריאות.<br>
<br>
<img title="סימון תזונתי לצבע A" width="338" height="72" alt="סימון תזונתי לצבע A" src="https://fr.blog.openfoodfacts.org/images/a_338x72.png"><br>
<br>
באותה הגישה של תווית הצריכה החשמלית של מוצרי חשמל, מערכת זו מספקת ציון מ־A עד E (לכל אחד מהם צבע מירוק עד אדום) שיופיע לבחירת היצרן בחזית המוצר. . מערכת זו היא חלק מצו הבריאות של מריסול טוריין שהדיונים לגביו נערכו באסיפה הלאומית ב־31 במרץ, 2015.<br>
<br>
<br>
<b>יותר פרות וירקות, חלבון וסיבים תזונתיים, פחות קלוריות, סוכר, שומן רווי ומלח.</b><br>
<br>
<i>„5 פירות וירקות ביום”</i> , <i>"Less fat, less sweet, less salty"</i> : the notes of color try to synthesize these messages well known to the general public but not necessarily easy to apply when shopping .<br>
<br>
כדי לקבוע ציון למזון, תחילה מחושב ציון תזונתי שלוקח בחשבון את תוכן הרכיבים שנמצאים ונחשבים למומלצים תזונתית (פירות וירקות, חלבון וסביבים תזונתיים) ורכיבים שנחשבים לפחות מומלצים. אנרגיה, סוכרים פשוטים, חומצות שומן רווי ונתרן שהוא למעשה מלח). התוויות בצבעי ירוק, צהוב, כתום, פוקסיה ואדום (A, B, C, D, E) תואמים למרווחים שונים של ציון תזונתי. <br>
<br>
<b>סימון להשוואת מוצרי מזון בזמן הקניות</b><br>
<br>
בניגוד למערכת דירוג אחרות (כגון אחוזי תצרוכת יומית מומלצת), הניקוד בלתי תלוי ברמות שמצוינת על ידי היצרן, מה שעשוי להשתנות בין המותגים השונים ולפעמים מוערך בצורה שגויה ביחס לכמות שנצרכת בפועל.<br>
העדר הקישור בין הסימון לגודל המנה מאפשר להשוות סימון של מוצרים שונים בטרם הבחירה את מי מהם לרכוש.<br>
<br>
<h3><b>סימונים צבעוניים ב־Open Food Facts</b></h3>
פנינו לפרופסור הרקברג בסוף ספטמבר 2014 בבקשה לקבלת הנוסחה המלאה לציון התזונתי וערכי הסף לקביעת הציונים ב־5 צבעים A / B / C / D / E כפי שמומלצים בדוח שלו <a href="https://www.sante.gouv.fr/IMG/pdf/rapport_Hercberg_15_11_2013.pdf">„הצעות לתנופה חדשה למדיניות התזונה הבריאה לציבור הצרפתי במסגרת אסטרטגיית הבריאות הלאומית”</a>.<br>
<br>
הצוות של פרופסור הרקברג שלח לנו את <a href="https://world-en.openfoodfacts.org/nutriscore">נוסחת החישוב</a> ואת כל הפרטים הנדרשים לחישוב הציון התזונתי כך שהצלחנו להחיל את הנוסחה על המוצרים שבמסד הנתונים השיתופי <a href="https://world.openfoodfacts.org">Open Food Facts</a>. אפשר לנקד מוצרים שמופיעה על האריזה שלהם טבלה תזונתית שלמה מספיק. עד היום, הצלחנו לקבוע דירוג של למעלה מ־10,000 מוצרי מזון.<br>
<a href="https://fr.blog.openfoodfacts.org/images/Screenshot_2014_11_19_16_16_34_ketchup_t.800.jpg" title="Nutritional Note - Ketchup - Zoom" class="fancyzoom"><img border="0" width="337" vspace="20" hspace="20" height="599" align="right" alt="Nutritional Note - Ketchup" src="https://fr.blog.openfoodfacts.org/images/Screenshot_2014_11_19_16_16_34_ketchup_t.jpg"></a><br>
<h4><b>הצגת ציונים תזונתיים בטלפון שלך במציאות רבודה</b></h4>
אנו מציגים דירוג תזונתי ודירוג בצבע עבור כל גיליון מוצר ב־Open Food Facts ואלו גם מופיעים ב<a href="https://play.google.com/store/apps/details?id=org.openfoodfacts.scanner&hl=en">יישומונים</a> שלנו ל־<a href="https://play.google.com/store/apps/details?id=org.openfoodfacts.scanner&hl=en">Android</a>,‏ <a href="https://apps.apple.com/en/app/open-food-facts/id588797948">iPhone</a> ול־<a href="https://www.microsoft.com/p/openfoodfacts/9nblggh0dkqr">Windows Phone</a>.<br>
<br>
בעת ההמתנה לאימוץ אפשרי של מערכת הסימון בצבע ואת היישום מרצון שלה מצד היצרנים, ניתן לסרוק כבר עכשיו את הברקודים של המוצרים עם היישומון של Open Food Facts כדי לראות את הדירוגים התזונתיים.<br>
<br>
במכשירי Android (ובקרוב גם ב־iPhone), לא צריך אפילו לסרוק את הברקוד: תודות לטכנולוגיית הזיהוי החזותי של חברת <a href="https://moodstocks.com/">Moodstocks</a>, עליך פשוט להציג את הטלפון שלך מול מוצר כדי לראות את הדירוג התזונתי שלו וזה אפילו לא דוגרש חיבור לאינטרנט, שזו יכולת מאוד שימושית, בעיקר בחנויות.<br>
<br>
<h3><b>צרכנים נלהבים, יצרנים ביקורתיים</b></h3>
הציון התזונתי וההטמעה שלו ב־Open Food Facts הוצגו ביום שישי, 27 בפברואר בתכנית <a href="https://www.youtube.com/watch?v=lTVe7P5oYT0">מחפשים חדשות: „סוכרים, שומנים ולמה כולנו מכורים?”</a> בערוץ D8.<br>
<br>
<iframe width="560" height="315" src="https://www.youtube.com/embed/lTVe7P5oYT0" frameborder="0" allowfullscreen=""></iframe><br>
<br>
בדקות ובשעות שלאחר שידור הכתבה, התרחשה העלייה הזמנית הגבוהה ביותר של הרשמות חדשות ל־Open Food Facts לצד הודעות חיוביות רבות בדוא״ל וב<a href="https://www.facebook.com/groups/openfoodfacts/">קבוצת הפייסבוק שלנו</a>. זאת התלהבות שאנו נתקלים בה בכל פעם שאנו מציגים את מיזם Open Food Facts לקהל הרחב ואת המימוש של הסימונים התזונתיים ביישומון למכשירים ניידים.<br>
<br>
את ההתלהבות הזאת לא חולקים נציגי תעשיית המזון כגון האיגוד הלאומי הצרפתי לתעשיית המזון (ANIA) שעבורם מערכת הסימון בצבע היא פשטנית, מעוררת סטיגמה ומאלצת אותם לחוש באשמה בנוגע להרכב המוצרים. צרכנים.<br>
<br>
<h3><b>משקל המילים, הזעזוע שבידיעה</b></h3>
מעבר למלחמות המילים, איגוד Open Food Facts חותר לשקיפות ופתיחות נתונים של מוצרי מזון. אנו משוכנעים שהנתונים האלו הם בעלי עניין לציבור - הם חשובים מכדי להישמר במחשכים - ולכן התחלנו לפני 3 שנים לבנות מסד נתונים שיתופי, חופשי ופתוח אליו למעלה מ־1,500 מתנדבים תורמים נתונים של למעלה מ־35,000 מוצרים.<br>
<br>
לנתונים האלו יש מגוון נרחב של יישומים: פענוח תוויות (תוספים, מעוררי רגישות וכו׳), השוואה ומחקר של מוצרים, חינוך … עשרות נגזרות על הנתונים של Open Food Facts כבר תועדו.<br>
<br>
נתונים אלו יכולים לבדוק, להעריך ולדייק מערכת דירוג תזונתית כמכלול על ידי החלתה על 10,000 מוצרים מאשר על קבוצות מדגם קטנות יותר או התמקדות על דוגמאות סמליות אך לעתים גם אנקדוטיות.<br>
<br>
לשם כך הקמנו סדרה של כלים כדי לאפשר לכולם לבחון את מערכת הסימון בצבעים של התכנית הלאומית לתזונה ולבריאות:<br>
<br>
<h4><b>להציג את התפלגות ההערות התזונתיות</b></h4>
האתר של Open Food Facts מאפשר לך לחקור את מסד הנתונים מהיבטים שונים כגון קטגוריות מוצרים, מותגים, תווית וכעת גם סימונים תזונתיים. מעתה קל מאוד לקבל את <a href="https://world.openfoodfacts.org/state/complete/nutrition-grades">התפלגות הסימון התזונתי עבור כל המוצרים</a> או עבור מותג או קטגוריה נתונים, למשל <a href="https://world.openfoodfacts.org/category/breakfast-cereals/nutrition-grades">מדגנים,</a> ולהציג את המוצרים המתאימים לפי דירוג מסוים. <br>
<br>
<img title="התפלגות של הערות תזונתיות על דגני בוקר" width="666" height="309" alt="התפלגות של הערות תזונתיות על דגני בוקר" src="https://fr.blog.openfoodfacts.org/images/distribution_notes_nutritionnelles_cereales_20150316.png"><br>
<i>סימונים תזונתיים של דגני בוקר - המקור: Open Food Facts</i><br>
<h4><b>סימונים תזונתיים לפי קטגוריית המוצר</b></h4>
מעניין להשוות את הסימונים התזונתיים של קטגוריות המוצרים השונות. אנו יכולים לראות את הקטגוריות של המוצרים עם הדירוג הגבוה ביותר (פירות וירקות, לפתנים) ואת אלו עם הדירוג הנמוך ביותר (שוקולד, נקניקיות, מיונז).<br>
<br>
ניתן לראות באילו קטגוריות יש מוצרים עם טווח רחב של דירוגים. עבור הקטגוריות האלו מערכת הדירוג היא הכי שימושית כיוון שהיא מאפשרת לצרכנים לקחת בחשבון את הדירוג התזונתי בבחירה שלהם ועשויה לעודד יצרנים לשפר את התרכובת של המוצרים שלהם כדי לשפר את הציון.<br>
<br>
מצד שני, הדירוג פחות שימושי לקטגוריות שבהן לכל המוצרים יש בערך את אותם הערכים התזונתיים כמו סוגי דבש שכמעט לכולם יש את הדירוג D. המערכת יכולה להשוות לקטגוריות דומות כגון <a href="https://world.openfoodfacts.org/category/spreads/nutrition-grades">ממרחים</a> <a href="https://world.openfoodfacts.org/category/pasta/nutrition-grades">פסטה</a> או <a href="https://world.openfoodfacts.org/category/jams/nutrition-grades">ריבות</a> או <a href="https://world.openfoodfacts.org/category/honeys/nutrition-grades">דבש</a> .<br>
<br>
<h4><b>סימונים תזונתיים בצבע בתרשימים אינטראקטיביים</b></h4>
בעזרת לחיצות בודדות, טופס החיפוש של Open Food Facts מאפשר לך ליצור תרשימים אינטראקטיביים שמציגים את על המוצרים שמתאימים לתנאי מסוים (למשל: קטגוריה, מותג, תווית וכו׳) בתצורת 2 צירים לבחירתך (כל חומרי ההזנה, מינרלים, מספר תוספים, דירוג תזונתי ועוד).<br>
מעתה ניתן גם להציג את הציון התזונתי כצבע.<br>
<br>
למשל, הנה תרשים אינטראקטיבי שמציג את <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=microwave meals&amp;tagtype_1=nutrition_grades&amp;tag_contains_1=does_not_contain&amp;tag_1=unknown&amp;sort_by=unique_scans_n&amp;page_size=20&amp;axis_x=sugars&amp;axis_y=fat&amp;graph_title=Nutritional grades of prepared dishes&amp;series_nutrition_grades=on&amp;graph=1">דירוג הסוכר, השומן והדירוג התזונתי של מנות להכנה במיקרוגל</a> .<br>
<br>
<a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=microwave-meals&amp;tagtype_1=nutrition_grades&amp;tag_contains_1=does_not_contain&amp;tag_1=unknown&amp;sort_by=unique_scans_n&amp;page_size=20&amp;axis_x=sugars&amp;axis_y=fat&amp;graph_title=Nutri-Score of microwave-meals&amp;series_nutrition_grades=on&amp;graph=1"><img title="Nutritional grades of prepared dishes" width="672" height="390" src="https://fr.blog.openfoodfacts.org/images/notes_nutritionnelles_plats_prepares_20150316.png" alt="Nutritional notes of the prepared dishes"></a><br>
<br>
<br>
<h3><b>מאיסוף נתונים אזרחי למדעים אזרחיים</b></h3>
אנו מעוניינים להודות לצוות של פרופסור הרקברג מתכנית התזונה והבריאות הלאומית (בצרפת) שסמך עלינו והעניק לנו את הנוסחה לחישוב הציונים התזונתיים ואת כל השינויים וההתאמות שבוצעו מאז ספטמבר ובמיוחד לדוקטור שונטל ז׳וליה שענתה על כל השאלות והבקשות שלנו להסברים נוספים.<br>
<br>
אנו שמחים מאוד שהצלחנו לספק לצוות של פרופסור הרקברג את מסד הנתונים השלם שלנו בהעשרת הציון התזונתי. מוצרי מסדי נתונים כגון Nutrinet ו־Open Food Facts מאפשרים לך לבחון ולדייק את נוסחאות החישוב לצד ערכי הסף השונים כדי שהסימונים התזונתיים יהיו הכי יעילים שיש.<br>
<a href="https://world.openfoodfacts.org"><br>Open Food Facts</a> הוא מיזם אזרחי שנשען על תרומות אזרחיות (כל צוות המיזם ו־1,500 תורמיו הם מתנדביו). אנו משתמשים ב<i>מיקור המונים</i> כדי לאסוף נתונים מזון מכל רחבי העולם. מיזמים כגון אנציקלופדיית <a href="https://en.wikipedia.org">ויקיפדיה</a> והמפה השיתופית החופשית <a href="https://www.openstreetmap.org">OpenStreetMap</a> מוכיחים לנו שאנשים מכל רחבי העולם יכולים להתאגד כדי להגיע להישגים משמעותיים. ויקיפדיה ו־OpenStreetMap הם מודל החיקוי שלנו ואנו מקווים ש־Open Food Facts יוכל לסייע לשפר את התזונה של כל אחד ואחת בעולם. לכן אנו שמחים במיוחד על הכבוד שנפל בחלקנו לעבוד בשיתוף עם צוות מדעי. זאת חוויית <u>המדעים האזרחיים</u> הראשונה שאנו מתכננים לחדש.<br>
<br>
<h3><b>מזמינים אותך להצטרף אלינו!</b></h3>
הצטרפות למיזם <a href="https://world.openfoodfacts.org">Open Food Facts</a> מאפשרת לך לשחרר נתוני מזון מכל רחבי העולם לחופשי תוך סריקה וצילום מוצרי המזון שלנו, כמו גם <a href="https://www.facebook.com/groups/openfoodfacts/">הצטרפות אלינו בפייסבוק</a> וב<a href="https://twitter.com/openfoodfacts">טוויטר</a>!<br>
<br>
