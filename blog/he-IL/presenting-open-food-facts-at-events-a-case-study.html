<h2>הצגת Open Food Facts באירועים: מקרה בוחן</h2>

<p>לפני שבועיים השתתפנו ב־<strong>Capitole du Libre</strong>, אירוע סביב תוכנה חופשית בטולוז שבצרפת.</p>
<p>חזרנו נלהבים מהחוויה הזאת וחוץ מלספר לכם עליה אנחנו גם מעודדים אתכם לעשות דברים דומים! 🤓</p>
<ul>
<li>החוויה שלנו ב־Capitole du Libre</li>
<li>למה להציג את Open Food Facts</li>
<li>מעניין אותך להציג במדינה שלך?</li>
</ul>
<figure><img src="https://blog.openfoodfacts.org/wp-content/uploads/2022/12/PXL_20221119_093603466-1024x661.jpg" alt="" width="537" height="346" />
<figcaption>דוכן Open Food Facts באירוע Capitol du Libre 2022</figcaption>
</figure>
<h2>החוויה שלנו ב־Capitole du Libre</h2>
<h3>העדות של גבריאל, שייצג את Open Food Facts במהלך Capitole du Libre</h3>
<p>„אירוע חשוב במיוחד בחוגי התוכנה החופשית, כנס Capitole du Libre 2022 נערך ב־19 וב־20 בנובמבר בטולוז ונחשב להצלחה מסחררת. זה היה אירוע מעולה בכל כך הרבה היבטים:</p>
<p>זכינו לפגוש את קהילות הקוד הפתוח והנתונים הפתוחים הצרפתיות כדי להעמיד דוכן שמציג את הפעילות העדכנית ב־Open Food Facts וכדי להרצות.</p>
<p>בין הדוכנים של OpenStreetMap לבין OSGeo, ניתן למצוא את דוכן Open Food Facts. במשך כל סוף השבוע, מבקרים רבים פקדו את הדוכן שלנו, עד לסוף האירוע המספר הזה חצה את רף המאה.</p>
<figure><img src="https://blog.openfoodfacts.org/wp-content/uploads/2022/12/Screenshot-2022-12-05-at-15.59.10-921x1024.png" alt="" width="464" height="515" />
<figcaption>קרדיט על התמונה: Carr&eacute; Petit Utile tweet</figcaption>
</figure>
<p>באירוע שכזה, הציבור הוא תמיד חברותי מאוד, נלהב לדעת יותר על איך הם יכולים לתרום עוד למיזם. הכנו מגוון כרזות, אריזות מוצרים וקודים של QR כדי לנסות את היישומון שלנו, להשתתף במסע התרומה או כדי למלא טופס לקבל אותם לקהילה הפעילה והבועטת של Open Food Facts (אפשר לקרוא עוד על <strong>מאגר מיומנויות מתנדבים</strong> ב<a href="https://blog.openfoodfacts.org/en/news/join-a-team-of-open-food-facts-volunteers" target="_blank" rel="noreferrer noopener">כתבה הבאה</a>).&nbsp;</p>
<p>כל דיון שקיימנו היה מהנה ואפשר לשני הצדדים לזהות את הפרופילים המגוונים של האנשים שמעוניינים ב־Open Food Facts ולאפשר להם להיחשף יותר למיזם וכך לחשוף גם אנשים אחרים למיזם הפתוח שלנו.</p>
<p>The Capitole du Libre allowed me to meet various other Open Source projects. לשוחח עם כל כך הרבה אנשים מחויבים שחולקים את העבודה והידע שלהם היא תמיד חוויה מעשירה.</p>
<p>לאחר מכן ניתנה לי הזדמנות לחלוק את הידע שלי על Open Food Facts לכשלושים אנשים במהלך הרצאה שנשאתי בנושא <a href="https://cfp.capitoledulibre.org/cdl-2022/talk/HBHKE9/" target="_blank" rel="noreferrer noopener">„בינה מלאכותית לשקיפות מזון ב־Open Food Facts”</a> (גרסה בצרפתית). הכנס הזה פונה לכל מי שמתעניין בפרויקט או בבינה מלאכותית באופן כללי, עם או בלי רקע טכני. לאחר הצגת ההיסטוריה של מיזם Open Food Facts, יעדיו וקהילתו, הצגתי את הדרך שבה עובד Robotoff וכיצד הוא משתמש בלמידת מכונה כדי לשפר את איכות מסד הנתונים.</p>
<figure><img src="https://blog.openfoodfacts.org/wp-content/uploads/2022/12/PXL_20221120_141752524-1024x576.jpg" alt="" width="660" height="371" />
<figcaption>מצגת על Open Food Facts מפי גבריאל</figcaption>
</figure>
<p>נשאלתי מגוון שאלות שונות לאחר ההרצאה שלי, מה שמעיד על כך שהקהל מאוד התעניין במה שהוא שמע.</p>
<p>בקצרה, מאוד נהניתי להשתתף בקפיטול החירות 2022 מטעם Open Food Facts!”</p>
<figure><img src="https://blog.openfoodfacts.org/wp-content/uploads/2022/12/Screenshot-2022-12-05-at-16.05.16-1-617x1024.png" alt="" width="410" height="680" />
<figcaption>גבריאל בקפיטול דו ליברה</figcaption>
</figure>
<h3>למה להציג את Open Food Facts? 🤔</h3>
<h4>Open Food Facts מתבסס על מיקור המונים אזרחי של נתונים</h4>
<p><strong>25,000 תורמים הוסיפו 2.6 מיליון מוצרים</strong> ל־Open Food Facts. מסד הנתונים כולל מוצרים שמקורם בלמעלה מ־100 מדינות שונות, אך רובם המכריע הוא מצרפת, ארץ הולדתו של מיזם Open Food Facts שהושק ב־2012 לצד מגוון מדינות נוספות כגון ספרד, אנגליה ארה״ב ובלגיה שבהן אנו זוכים לכוח מצומצם אך איכותי של מתנדבים עם מוטיבציה מרקיעת שחקים. אנחנו רוצים שההנעה הזאת תתפשט הלאה: אנחנו צריכים להוסיף מוצרים מהמדינה שלך ולהוסיף כמות מכריעה של מוצרים. יתרה מכך, המיזם צריך ליצור ולפתח קהילות מתנדבים מקומיות וחזקות.</p>
<h4>גיבוש קהילות מקומיות</h4>
<p>כדי ליצור קהילה אנו צריכים אנשים שיכולים להציג את Open Food Facts בפני כמה שיותר קהלים, מהברורים מאליהם ועד הכי פחות. בצרפת קיבלנו את כל ההזמנות להציג את המיזם שלך ובכל הפעמים מיד התחברתי לאנשים שהצגנו להם את זה. אוכל הוא נושא אוניברסלי שכולם מתחברים אליו 🥗. הצגת ההסבר כיצד אנחנו יכולים להבין את התוויות ולהשוות בין מוצרים בקלות כדי לקבל החלטות מזון מודעות יותר, תמיד מייצרות עניין והתלהבות רבים.</p>
<h3>מרתק אותך להציג את Open Food Facts במדינה שלך? 🙋</h3>
<p>מעניין אותך להתנדב ו/או להציג את Open Food Facts? אפשר ליצור אתנו קשר בדוא״ל או <a href="https://slack.openfoodfacts.org/" target="_blank" rel="noreferrer noopener">ב־Slack!</a></p>
<h4>איפה? 🏢 🏙 🏟 🏜</h4>
<p>הנה מספר רעיונות לכנסים וקהלים אפשריים, עם זאת סביר להניח שיש לך עוד הרבה כאלה:</p>
<ul>
<li><strong>אירועים ומפגשים של נתונים פתוחים</strong></li>
<li><strong>אירועים ומפגשים של תוכנה חופשית וקוד פתוח</strong></li>
<li><strong>אירועי מזון ותזונה</strong></li>
<li><strong>בתי ספר</strong></li>
</ul>
<h4>הצגת Open Food Facts היא משימה פשוטה 😉🍰</h4>
<p>יש לנו מצגות מוכנות בתצורות LibreOffice ו־PowerPoint שאפשא לתרגם ולהתאים לשפה שלך (אם לא נעשתה כבר הסבה). כבר יש לנו תמלילים וסרטונים של אנשים שמציגים את Open Food Facts במגוון אירועים.</p>
<h4>טיפול בשאלות ותשובות לאחר המצגת שלך 🔎</h4>
<p>אנשים בדרך כלל שואלים שאלות רבות כיוון שהמיזם והמצגת שלך הציתו להם את הדמיון. זה סימן טוב ולא סימן לחשש:</p>
<ul>
<li>יש עמוד עם השאלות הנפוצות על המיזם. הוא מציג השאלות שנשאלות הכי הרבה.</li>
<li>אם התשובה לא ידועה לך (קורה לכולנו, בוודאות! 🤭), תמיד אפשר לומר: „קשה לי לאמר בוודאות, אך לדעתי&hellip;”, „אין לי את התשובה כרגע אך אשמח לשמור אתך על קשר לאחר ההרצאה כשאדע!”</li>
</ul>
<p>אפשר ליצור אתנו קשר כדי לעדכן אותנו איפה מתאפשר לך להציג בדוא״ל או <a href="https://slack.openfoodfacts.org/" target="_blank" rel="noreferrer noopener">ב־Slack!</a></p>
<h4>כדאי להשתמש בערכת ההצגה כדי להתכונן לאירוע שלך 🗂🤩</h4>
<p>גישה אל והורדת ערכת ההצגה (קישור להלן). אם זה לא מתורגם, יכול להיות שייקח לך קצת זמן לתרגם אותה לשפה שלך. היא די קצרה וזאת דרך טובה לשנן את המצגת 😏. אם נדרשת לך עזרה בתרגום, יש לנו מתנדבים שישמחו לסייע!</p>
<p>נא לשתף אתנו את הגרסה המתורגמת שלך (כיוון שהיא יכולה לשמש מתנדבים נוספים שרוצים להציג).</p>
<p>אפשר לבקש עצות ב־Slack, לרבות עצות על הדפסת מדברות וחומרי הצגה.</p>
<div>
<div><a target="_blank" rel="noreferrer noopener">גישה לערכת ההצגה</a></div>
<figure><a href="https://drive.google.com/drive/u/1/folders/1K9ErWELWEzxLKtm_y7vFcd7JK2RLtdNY"><img src="https://blog.openfoodfacts.org/wp-content/uploads/2022/12/blog-visuel-Kit-de-Presentation-1-1024x858.png" alt="" width="526" height="441" /></a>
<figcaption>הכלים מערכת ההצגה</figcaption>
</figure>
